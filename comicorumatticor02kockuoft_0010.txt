4 PRAEFATm

utinam idem de Stobaeo, Maximo Confessore ceterisque antho— ,
logiarum auctoribus praedicare liceret. quorum universas rationes
et necessitudines Wachsmuthius (in libro quem inscripsit Studien zu
den gyriechisehen Florileqien, Berolin. 1882) tam egregia sagacitate
indagavit et explanavit, ut paene taedeat titulis perperam divisis
Florilegii et Eclogarum adhuc uti et cognitis melioribus fontibus
scripturae antiquam farraginem repetere. sed priusquam ille copias
sua opera congestas editione quae diu desideratur confecta cum re-
publica hominum litteratorum communicaverit, necesse est eis quae
adhuc in medium protulit contentum( tamquam gustu quodam frui,
cum cena non possis.

de primo huius editionis volumine viri doctissimi in Germania,
Britannia, Gallia breviter iudicarunt3 copiosiorem censuram inveni
Herwerdeni in Mnemosyne nova. eui si ad ea quae reprehendit
respondere velim, facillime hodie pro singulis quae errata esse
opinatur dena ex commentariolis ipsius reponere possim contra leges
linguae graecae non Batavorum arbitrio, sed Atticorum usu con-
stitutas peccata omnium consensu gravissima: sed cum senectus
et sua natura ad pacem inclinet et ut laborem susceptum quam
primum ad finem perducam admoneat, procrastino litem et si opus
esse videatur tertio volumini reservo, cui praeterea eam Marciani
codicis discrepantiam quae ad antiquae comoediae fragmenta per·
tinet et totius operis supplementa quaedam adicere in animo est.

restat ut Β.. Koehlero, viro doctissimo, qui aditum ad the-
sauros bibliothecae Vimariensis summa mihi benignitate et indul·
gentia patefecit, hic quoque sicuti debeo gratias agam.

Seribebam Vimariae mense Februario a. MDCCCLXXXIIIL

